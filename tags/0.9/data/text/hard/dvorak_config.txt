Apple wprowadził układ klawiatury Dvoraka do Apple IIc, który posiadał mechaniczne przełączanie pomiędzy układami QWERTY i ANSI Dvoraka. Od roku 1998 Apple wprowadziło układ Dvoraka do Mac OS 8.6. W najnowszym Mac OS X zmiany układu klawiatury możemy dokonać w System Preferences -> International -> Input Menu.
Microsoft wprowadził obsługę układu Dvoraka przed rokiem 1998. W Windows XP można go ustawić, wchodząc w Panel Sterowania -> Opcje regionalne i językowe -> Języki -> Szczegóły.
W GNOME (GNU/Linux/Unix) układ Dvoraka można włączyć w System -> Preferencje -> Klawiatura.
W KDE (GNU/Linux) możemy go ustawić w Centrum sterowania KDE -> Regionalne i dostępność -> Układ klawiatury.
W większości systemów z Linuksem lub BSD z uruchomionym X Window System w przypadku niekorzystania z żadnego z powyższych środowisk graficznych można zmienić układ klawiatury na Dvorak wpisując setxkbmap dvorak. Wpisując natomiast setxkbmap dvorak-classic przełączamy się do oryginalnej wersji klawiatury Dvoraka. Aby przywrócić normalną mapę klawiatury wpisujemy setxkbmap us. Jeśli X nie są uruchomione korzystamy z poleceń loadkeys dvorak i loadkeys us. Aktualnie w środowisku X Window zaimplementowane są tylko mapy klawiatur ANSI.
W Debian GNU/Linux można przekonfigurować konsolowy układ klawiatury, wpisując dpkg-reconfigure console-data. W Debianie jest dostępny zarówno klasyczny układ Dvoraka, jak i układ ANSI.
W OpenBSD, należy wpisać kbd us.dvorak, aby przełączyć się na klawiaturę Dvoraka. Do przełączania z powrotem służy polecenie kbd us. Aby zapisać ustawienia klawiatury Dvoraka, należy przełączyć się na konto roota i wpisać: echo 'us.dvorak' > /etc/kbdtype. Aby usunąć te ustawienia, należy po prostu usunąć ten plik.