Królu--rzuciłeś kostkę, już padła niestety!
Cofnąć się nie wypada, więc dalej do mety,
Po trupach twego ludu idź naprzód bezkarnie
I nowe twej Ojczyznie zadawaj męczarnie.

Korona na twej głowie krwią braci spryskana;
Dopokiż, będziem cierpieć mordercę.... tyrana!...
Zdeptałeś wolne serca ludu niemieckiego,
Precz ztąd zbójco w koronie--precz! z tronu pruskiego.

Ty coś chciwością mordów przewyższył tygrysy,
Obłudą jezuity--podstępami lisy--
Co swą dumą przeszedłeś piekielne książęty,
Bądz od wszystkich narodów na wieki przeklęty.

Niech cię w gronię dworaków wśród korony blasku,
Ciągła trwoga, niepewność, strach śmierci owładnie--
Ile liści na drzewach--w pustyniach ziarn piasku.
Niech tyle przeciwności na twą głowę spadnie.