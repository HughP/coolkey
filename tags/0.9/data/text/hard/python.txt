W Pythonie jako fałsz logiczny traktuje się liczbę zero (0, 0.0, 0e0, 0j, itp.), False, None (null), puste kolekcje ((, ), [], {}, itp.), puste napisy, oraz obiekty posiadające metodę __nonzero__(), jeśli zwraca ona False lub 0.
Wszystko inne jest prawdą logiczną. Operatory and i or zwracają wartość ostatnio obliczonego wyrażenia, np. "x==5 and 3" zwróci 3. W Pythonie często pisze się instrukcje w rodzaju print p or q by wykorzystać tę cechę.
Wartości logiczne zwracane przez operatory porównania (==, >, !=, is itp.), operator zawierania (in) oraz operator negacji (not) reprezentowane są przez obiekty True i False. Gdyby więc w powyższym przykładzie kolejność wyrażeń zamienić na "3 and x==5", zwrócona zostałaby wartość True, gdyż tak ewaluowane jest x==5. Operatory porównania można łączyć, np. "-1 < x < 0" zwróci True dla x z przedziału (-1, 0) - tak, jak w zapisie matematycznym, a inaczej niż np. w C++.